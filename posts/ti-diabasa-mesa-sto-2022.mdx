---
title: Τι διάβασα μέσα στο 2022 🤔📚
date: 1672156390
description: Μια ανασκόπηση των βιβλίων που διάβασα μέσα στην χρονιά
tags: ['books']
---

Για όσους χρησιμοποιούμε το [goodreads](https://www.goodreads.com/) είναι η περίοδος που μας έρχεται η ειδοποίηση για το πόσα και ποια βιβλία διαβάσαμε για το 2022. 

Αν και είναι ένας ωραίος τρόπος για να το δείξεις σε story ή σε post, λόγο αντι-goodreads λόγους που έχω σκέφτηκα να το γράψω σε ένα blog post, με λίγα πράγματα για το κάθε βιβλίο που διάβασα φέτος και ίσως βοηθήσουν κάποιον ή κάποια.

Είναι 18 βιβλία και τα παρουσιάζω με την χρονολογική σειρά που τα διάβασα.

## Μιλώντας στην κόρη μου για την Οικονομία

Ο [Γιάνης Βαρουφάκης](https://el.wikipedia.org/wiki/%CE%93%CE%B9%CE%AC%CE%BD%CE%B7%CF%82_%CE%92%CE%B1%CF%81%CE%BF%CF%85%CF%86%CE%AC%CE%BA%CE%B7%CF%82) σίγουρα είναι ένας αμφιλεγόμενος πολιτικός και οικονομολόγος. Παρόλα αυτά, αυτό το βιβλίο είναι ένα καθαρά οικονομικό βιβλίο που εξηγεί θεμελιώδης αρχές των οικονομικών με απλό τρόπο και παραδείγματα. Ο τίτλος δεν είναι clickbait, καθώς όλο το κείμενο είναι σαν να μιλάει στην κόρη του.

Δυστυχώς το διάβασα ενώ ήμουν 3ο έτος και τα περισσότερα πράγματα που εξηγεί τα γνώριζα ήδη. Είναι όμως ιδανικό για εφήβους!

![Μιλώντας στην κόρη μου για την οικονομία εξώφυλλο βιβλίου](https://www.politeianet.gr/components/com_virtuemart/shop_image/product/80BF7C287031021562ABB0ED3278D5B7.jpg)


## Όνειρο καλοκαιρινής νύχτας

Σε ένα μπαρζάρ βιβλίου στην πλατεία εξαρχείων, καθώς κοιτούσα τα βιβλία έπεσε το μάτι μου σε αυτό το βιβλίο. Δεν είχα διαβάσει ποτέ [Σαίξπηρ](https://el.wikipedia.org/wiki/%CE%9F%CF%85%CE%AF%CE%BB%CE%BB%CE%B9%CE%B1%CE%BC_%CE%A3%CE%B1%CE%AF%CE%BE%CF%80%CE%B7%CF%81) και το αγόρασα για να διαβάσω αυτόν τον περιβόητο θεατρικό συγγραφέα. 

Μέσα από την πλοκή της ιστορίας καταλαβαίνει έυκολα ο αναγνώστης γιατί είναι περιβόητος αυτός ο συγγραφέας. Δυστυχώς δεν έχω το θεωρητικό background για να πιάσω όλη την σημασία των πραγμάτων, των σκηνών και τον χαρακτήρων, αλλά δεν έχει καμία σημασία καθώς και πάλι είναι απολαυστικό.

Υπάρχει και ένα [βίντεο](https://www.youtube.com/watch?v=xCI6o-kbqrs) από το Ted-Ed το οποίο μπορεί να σας πείσει.

Ειδικά εάν το [Κωνσταντίνος και Ελένη](https://www.youtube.com/watch?v=vF2bf8KsC4g) σας έχει κάνει να μην μπορείτε  να διαβάσετε το Ρωμαίος και Ιουλιέτα, νομίζω το `όνειρο καλοκαιρινής νύχτας` είναι η καλύτερη επιλογή.

	“The course of true love never did run smooth.” 

![Όνειρο καλοκαιρινής νύχτας εξώφυλλο βιβλίου](https://www.politeianet.gr/components/com_virtuemart/shop_image/product/66FED9BC3A1EC396A4FE42332377DE53.jpg)

## Κάιν

Λίγο πολύ όλοι ξέρουμε τον [Λόρδο Βύρων](https://el.wikipedia.org/wiki/%CE%9B%CF%8C%CF%81%CE%B4%CE%BF%CF%82_%CE%92%CF%8D%CF%81%CF%89%CE%BD) από το σχολείο και από το ¨κολοκοτρωνίτσι¨.  Είχα δει πριν μερικά χρόνια ένα [ντοκυμαντέρ](https://www.youtube.com/watch?v=5QAwTZHG_Z0) για την ζωή του από την ¨μηχανή του χρόνου" που μου κέντρισε το ενδιαφέρον για την ζωή του συγγραφέα και ήθελα να διαβάσω κάποιο έργο του.

Στο ίδιο λοιπόν μπαρζάρ, βλέπω το `Καϊν` και απλά το πήρα γιατί συγγραφέας ήταν ο Λόρδος Βύρων. Η πλοκή του βιβλίου ξεκινάει από το γνωστό πρωταρχικό αμάρτημα. Η γραφή του ήταν πολύ ωραία και ήταν ένα ιδιαίτερο βιβλίο ως προς την φαντασία και σε αφήνει με υπαρξιακά ερωτήματα.

![Κάιν εξώφυλλο βιβλίου](https://www.politeianet.gr/components/com_virtuemart/shop_image/product/409379A0D6F414A0B3E2B492BA7B90C5.jpg)

## Η αβάσταχτη ελαφρότητα της ύπαρξης 

Αυτό το βιβλίο μου το είχαν κάνει δώρο γενεθλίων και για κάποιον άγνωστο λόγο το είχα στην βιβλιοθήκη μου για αρκετό καιρό.

Είναι ένα φοβερό ερωτικό μυθιστόρημα, το οποίο ισσοροπεί ανάμεσα στην "βαρύτητα και την ελαφρότητα" της ζωής. Όλο το βιβλίο είναι ένας αγώνας του σοβαρού με του επιπόλαιου. Αν και λογοτεχνικό, έχει καθαρά φιλοσοφικά ερωτήματα που τίθονται μέσα από την πλοκή της ιστορίας.

Παράλληλα μου άρεσε πάρα πολύ, το πως επιγκεντρωνόταν στην μέση της ιστορίας στην ζωή των ηρώων για να μπορέσουμε να καταλάβουμε καλύτερα της πράξεις τους. Είναι ένα must read βιβλίο.

	"Όταν η καρδιά μιλάει, το μυαλό το θεωρεί μεγάλη απρέπεια να φέρει αντίρρηση."


![Η αβάσταχτη ελαφρότητα της ύπαρξης εξώφυλλο βιβλίου](https://webstorage.public.gr/Product-Images/1196107/9789600516791-200-1196107.jpg)

## Όλα είναι μάταια

Ένα βιβλίο μικρό σαν συζήτηση σε καφέ με έναν φίλο, που γράφει για τα εργασιακά θέματα και διλλήματα όπως να κάνω μεταπτυχιακό ή όχι; να βγω στο εξωτερικό για δουλειά ή όχι; και γενικά θέματα που απασχολούνε την γενιά μας. Ότι πρέπει για διάβασμα στην παραλία και ένα ανάλαφρο βιβλίο.

Ο Δημήτρης Κανέλλης είναι ο δημιουργόυς του [tyn](https://www.facebook.com/groups/thankyounextofficial/).

![Όλα είναι μάταια εξώφυλλο βιβλίου](https://www.athensvoice.gr/images/w250/3/jpg/sites/default/files/dimitris-kanellis-ola-eina-mataia-key-books.jpg)

# Rework

Τι να πω για την ντίβα του twitter (πλέον blogger) [DHH](https://dhh.dk/) που θαυμάζω για το πως κράζει τις μεγάλες tech εταιρείες, αλλά κάνει και αυτός καμιά φορά [πατάτα](https://www.theverge.com/2021/4/30/22412714/basecamp-employees-memo-policy-hansson-fried-controversy).

Έχω γράψει σε άλλο [post](https://www.giannistolou.gr/blog/rework-what-i-learned) αναλυτικότερα την κριτική μου γι'αυτό το βιβλίο. Γενικά είναι ένα ωραίο βιβλίο γιατί προτείνει ιδέες που δεν είναι “mainstream” και γενικά οι συγγραφείς έχουν εκφράσει πολλή καλές ιδέες για small – medium business. Παράδειγμα το πρόσφατο τους άρθρο [Why we're leaving the cloud](https://world.hey.com/dhh/why-we-re-leaving-the-cloud-654b47e0).


![rework εξώφυλλο βιβλίου](https://i.gr-assets.com/images/S/compressed.photo.goodreads.com/books/1346255766l/7861053.jpg)


## Πλάτων: Συμπόσιον ή περί έρωτος

Η σχέση μου με τα αρχαία δεν ήταν ποτέ καλή, ούτε το λύω δεν έμαθα να κλείνω. Παρόλα αυτά ήθελα να διαβάσω κάτι από έναν έλληνα φιλόσοφο.

Ένα ακόμη βιβλίο οδή προς τον έρωτα και ιδιαίτερα προς το άλλο μισό. Αυτό που θα σας κάνει μεγαλύτερη εντύπωση είναι ο λόγος του Αριστοφάνη. Όπου προσπαθώντας να εξηγήσει γιατί οι άνθρωποι βρίσκουμε κάποια στιγμή το ταίρι που θα σβηστούνε όλοι οι άλλοι άνθρωποι για εμάς, μεταφέρει το γνωστό μύθο του άλλου μισού.

Επίσης σημαντική σημείωση είναι, το πόσο φυσιολογική είναι η ομοφυλοφιλία για εκείνη την εποχή, ενώ ο μύθος είναι η πιο απλή απάντηση σε κάθε ομοφοβικό στοιχείο.

![Πλάτων: Συμπόσιον ή περί έρωτος εξώφυλλο βιβλίου](https://www.pixelbooks.gr/img/medium/covers/politia-peri-dikaiou-tomos-4-19142cover.jpg)

## Τα βήματα του μεθυσμένου, πως η τυχαιότητα κυβερνά τη ζωή μας.

### The Drunkard's Walk: How Randomness Rules Our Lives

Ένα βιβλίο για τους geeks στα μαθηματικά και ιδιαίτερα στις πιθανότητες και την στατιστική. Κυρίως, μας εξηγεί πολλά λάθη που κάνουμε στην ζωή μας σε βάση με τις πιθανότητες και την στατιστική, όπως επίσης μας εξηγεί πόσα πράγματα είναι “τυχαία” και δεν το ξέρουμε στην ζωή μας.

![Τα βήματα του μεθυσμένου, πως η τυχαιότητα κυβερνά τη ζωή μας εξώφυλλο βιβλίου](https://c.scdn.gr/images/sku_main_images/010637/10637067/xlarge_20200219104629_ta_vimata_tou_methysmenou.jpeg)

## Το MBA σε εικόνες

Ή το βιβλίο ή το MBA είναι κακό ή και τα 2.

![Το MBA σε εικόνες εξώφυλλο βιβλίου](https://i.gr-assets.com/images/S/compressed.photo.goodreads.com/books/1592413609l/54140354._SY475_.jpg)

## Σκέψου όπως ο Νίτσε

Σαν guilty pleasure το καλοκαίρι, άκουγα podcast και έβλεπα βίντεο για βιβλία του
[Νίτσε](https://el.wikipedia.org/wiki/%CE%A6%CF%81%CE%AF%CE%BD%CF%84%CF%81%CE%B9%CF%87_%CE%9D%CE%AF%CF%84%CF%83%CE%B5). Καταλάβαινα πως δεν ήμουν έτοιμος για να διαβάσω ένα κείμενο του, γιατί δεν θα καταλάβαινα τίποτα. Σε μια βόλτα μου στην Πολιτεία, βλέπω αυτό το βιβλίο. Αν και μισώ τα self-help books, το πήρα σαν μια εισαγωγή στον Νίτσε.

Το καλό της υπόθεσης για εμένα ήταν πως δεν είναι ακριβώς βιβλίο αυτοβελτίωσης, αλλά προσπαθεί να καβαλήσει το κύμα για εμπορικούς λόγους. Γι' αυτό αναφέρει περιληπτικά θέσεις και απόψεις του Νίτσε που μπορεί να βοηθήσουν κάποιον στην προσωπική του ζωή και στο τέλος κάθε κεφαλαίου έχει κάποιες μικρές οδηγίες self book που εγώ απλά τίς παρέλειψα.

Ήταν ένα ωραίο βιβλίο, για να δώ κάποιες ωραίες φιλοσοφικές απόψεις του Νίτσε περιληπτικά.

![Σκέψου όπως ο Νίτσε εξώφυλλο βιβλίου](https://b.scdn.gr/images/sku_main_images/035429/35429238/20220420100550_skepsou_opos_o_nitse.jpeg)

##  Η παγίδα του χρήματος 

Όλοι ξέρουμε τον [Τζωρτζ Όργουελ](https://el.wikipedia.org/wiki/%CE%A4%CE%B6%CF%89%CF%81%CF%84%CE%B6_%CE%8C%CF%81%CE%B3%CE%BF%CF%85%CE%B5%CE%BB) από το [1984](https://el.wikipedia.org/wiki/1984_(%CE%BC%CF%85%CE%B8%CE%B9%CF%83%CF%84%CF%8C%CF%81%CE%B7%CE%BC%CE%B1)), ίσως ένα από τα πιο γνωστά μυθιστορήματα. Για κάποιον λόγο επειδή υπάρχει παντού και έχει γίνει τόσες εκδόσεις και μεταφράσεις δεν το έχω διαβάσει ποτέ.

Κάνοντας βόλτα στα Public (κάνω αρκετές βόλτες για βιβλία από ότι φαίνεται), περνάω τις στοίβες με το 1984 και είδα ένα βιβλίο με ζωγραφιά στο εξώφυλλο και έναν ωραίο τίτλο `Η παγίδα του χρήματος`. Κάθισα, διάβασα την περίληψη και μου άρεσε και το πήρα.

Όπως το δίλημμα ελαφρότητα ή βαρύτητα του Κούντερα, εδώ ο Όργουελ μας βάζει το δίλλημα να υποταχτούμε στο χρήμα ή όχι; Σε μια λογική που θυμίζει [τον αναρχικό τραπεζίτη](https://www.goodreads.com/book/show/16089567), στο δίλλημα ότι εάν υποταχτείς στα χρήματα απολαμβάνεις μια πλασματική ελευθερία, ενώ εάν μείνεις ανυπόταχτος τελικά γίνεσαι δούλος του χρήματος λόγο των δυσκολιών της καθημερινής ζωής. Από την στέγη, την τροφή και την ένδυση έως και την ύπαρξη φιλικής ή ερωτικής σχέσης.

Ένα πολύ ωραίο μυθιστόρημα, μια φοβερή και ρεαλιστική ιστορία.

![Η παγίδα του χρήματος εξώφυλλο βιβλίου](https://i.gr-assets.com/images/S/compressed.photo.goodreads.com/books/1373306443l/18170243.jpg)

## Inspired: How to Create Tech Products Customers Love

Εάν ακούς podcast για tech, startup ή product, σίγουρα θα έχεις ακούσει για το inspired και τον Marty Cagan. Ένα από τα πιο γνωστά βιβλία για product. Είναι ένα καλογραμμένο βιβλίο που εξηγεί με απλά λόγια το product σε μια startup, από το πως πρέπει να είναι το product έως τα άτομα που το στελεχώνουν. Επίσης είναι πολύ ωραία τα παραδείγματα από γνωστές μεγάλες εταιρείες, στο ξεκίνημα τους ή στην προσπάθεια τους για scale ή το πως προσεγγίζουν τα προβλήματα.

Δεν μπορώ να πω πως όταν το διάβασα, υπήρχε κάτι mind blow, παρόλα αυτά έβαλε το μυαλό μου σε μια τάξη και πράγματα που τα ήξερα αλλά δεν μπορούσα να τα εξηγήσω καλά. Μου έδωσε μια καλύτερη εικόνα για το τι σημαίνει product και τα προβλήματα του.

![Inspired: How to Create Tech Products Customers Love εξώφυλλο βιβλίου](https://i.gr-assets.com/images/S/compressed.photo.goodreads.com/books/1496058487l/35249663.jpg)

## Πώς να αποφύγουμε μια κλιματική καταστροφή: Οι λύσεις που έχουμε και οι καινοτομίες που χρειαζόμαστε

Η κλιματική αλλαγή και η υπερθέμανση του πλαντήτη είναι ένα γεγονός που πρέπει όλοι να καταλάβουμε ότι υπάρχει και να το αντιμετωπίσουμε. Παρόλα, αυτά δεν έκανα ποτέ κάτι ιδιαίτερο για να είμαι πιο eco-friendly και πίστευα πως με το να αλλάξουμε το πλαστικό καλαμάκι σε χάρτινο και να κάνουμε ανακύκλωση δεν αρκεί. Χρειάζονται πιο δραστικές αλλαγές στην παραγωγή και στην οικονομία όπως την γνωρίζουμε.

Γι'αυτό ήθελα ένα βιβλίο `climate change for dummies`, που να δίνει μια ολική εικόνα για το πρόβλημα. Από τα περιεχόμενα του βιβλίου κατάλαβα πως το παρέχει αυτό, γιατί αντιμετωπίζει το πρόβλημα ανα κατηγορίες, για τις μεταφορές, τις κατασκευές πως τρεφόμαστε και άλλα. Παράλληλα στο τέλος παρουσιάζει υποσχόμενες τεχνολογίες που είναι στα σκαριά.

Ο [Bill Gates](https://en.wikipedia.org/wiki/Bill_Gates) είναι ένας γνωστός δισεκατομμυριούχος, από τους πιο πλούσιος ανθρώπους στον κόσμο και κάποιες φορές ο πιο πλούσιος. Το ερώτημα που αρκετά άτομα κάνουν είναι εάν είναι ένας ακόμη πλούσιος άνθρωπος που γράφει ένα βιβλίο και ευλογεί τα γένια του; Είναι, το αναγνωρίζει και ο ίδιος στην εισαγωγή κιόλας του βιβλίου. Παρόλα αυτά αξίζει να το διαβάσετε για να πάρετε μια γενική εικόνα του προβλήματος. 

Σαν φοιτητής πληροφορικής σίγουρα δεν γνωρίζω το πως κατασκευάζεται μια γέφυρα ή τις επιπτώσεις του φυσικού αερίου, αλλά είναι σημαντική γνώση που πρέπει να κατέχει κάθε πολίτης για να αντιμετωπίσουμε αυτή την κρίση.

![Πώς να αποφύγουμε μια κλιματική καταστροφή: Οι λύσεις που έχουμε και οι καινοτομίες που χρειαζόμαστε εξώφυλλο βιβλίου](https://encrypted-tbn0.gstatic.com/images?q=tbn:ANd9GcTezrq9TUrLpTwEHDubb183xA0P9fBG16JWa_uT5TtrBpkW_IW05Dx7O8_M9n5hvDIkiIU&usqp=CAU)

## Γράμματα στην Οφέλια

[Πεσσόα](https://el.wikipedia.org/wiki/%CE%A6%CE%B5%CF%81%CE%BD%CE%AC%CE%BD%CF%84%CE%BF_%CE%A0%CE%B5%CF%83%CF%83%CF%8C%CE%B1) ένας Πορτογάλος συγγραφέας κυρίως γνωστός για το βιβλίο `αναρχικός τραπεζίτης`. Επειδή έχει τύχη να διαβάσω το βιβλίο `ΣΕΦΕΡΗΣ ΚΑΙ ΜΑΡΩ ΑΛΛΗΛΟΓΡΑΦΙΑ` και μου άρεσε πάρα πολύ, ήθελα να ξαναδιαβάσω κάτι αντίστοιχο από άλλο συγγραφέα. Μου άρεσε επίσης και η παρουσίαση του βιβλίου, οπότε με έκανε να το αγοράσω.

Μου είχε κάνει εντύπωση και το απόσπασμα από το βιβλίο που είχε υπωθεί:

	“Ποτέ δεν αγαπάμε κανέναν. Αγαπάμε τελικά μόνο την ιδέα που έχουμε σχηματίσει για τον άλλον. Αυτό που αγαπάμε είναι μια δική μας επινόηση, στην ουσία δεν αγαπάμε παρά μόνο τον εαυτό μας.”

Στην ουσία ήταν σαν μια ταινία που το καλύτερο μέρος της ταινίας ήταν στο τρέιλερ. Έχει κάποια πολλή ωραία αποσπάσματα όπως το παραπάνω, που εξήζει κάποιος να αναζητήσει και να διαβάσει, αλλά δεν θα συνιστούσα να διαβάσει όλο το βιβλίο. Μου άφησε μια γεύση γλυκόλογων (σαν μηνύματα εφήβων) που δεν υπήρχε κάτι μοναδικό και ιδιαίτερο που περιμένει κάποιος όταν διαβάζει έναν γνωστό συγγραφέα.

Άμα σας αρέσουν οι αλληλογραφίες καλύτερα να προτιμήσετε κάτι όπως την αλληλογραφία του Σεφέρη και της Μάρως.

![Γράμματα στην Οφέλια εξώφυλο βιβλίου](https://i.gr-assets.com/images/S/compressed.photo.goodreads.com/books/1406121806l/22793390.jpg)

## Ο πρώτος άνθρωπος 

Ο [Αλμπέρ Καμύ](https://el.wikipedia.org/wiki/%CE%91%CE%BB%CE%BC%CF%80%CE%AD%CF%81_%CE%9A%CE%B1%CE%BC%CF%8D) είναι ένας από τους αγαπημένους μου συγγραφείς. Έχω διαβάσει αρκετά βιβλία του και όλα είναι καταπληκτικά. Άλλο ένα πολύ ωραίο και φανταστικό βιβλίο με μια ιδιαίτερη ιστορία.

Είναι ένα μυθιστόρημα και ταυτόχρονα μια βιογραφία και την ζωή του Καμύ. Στο αυτοκινητιστικό ατύχημα τον Ιανουάριο του 1960 που του στέρησε την ζωή, στον χαρτοφύλακα του Καμύ βρέθηκε ένα μισοτελειωμένο μυθιστόρημα. Αυτό ήταν, `Ο πρώτος άνθρωπος`.

Το θεωρώ το αγαπημένο μου βιβλίο για έναν περίεργο λόγο. Καθώς είναι μισο τελειωμένο, δεν έχει αρκετά λάθη, ούτε η ιστορία έχει ολοκληρωθεί. Παρόλα αυτά ταυτίστηκα αρκετά με την προσωπικότητα του πρωταγωνιστή (πρώτη φορά παθαίνω κάτι τέτοιο ενώ διαβάζω ένα βιβλίο), γι'αυτό θα έχει πάντα μια ιδιαίτερη θέση στην βιβλιοθήκη μου.

Είναι παράλληλα μια πολύ ωραία ιστορία, που μας ταξιδεύει στην Αλγερία του μεσοπολέμου και της ιδιαιτερότητας να ζει σαν Γάλλος εκεί. Μαθαίνουμε για τις δυσκολίες όταν είναι μικρός, και καταλαβαίνουμε καλύτερα τον χαρακτήρα του και δηλώσεις που έκανε μεταγενέστερα για την Γαλλία και την Αλγερία.

Αν και μισοτελειωμένο, για μια ακόμη φορά ένας φανταστικός Καμύ.

	 “Είχε ήδη αρχίσει να διαγράφεται η πολύμορφη φύση του, που θα τον διευκόλυνε σε τόσα πράγματα και θα τον έκανε ικανό να μιλάει τη γλώσσα του καθενός, να προσαρμόζεται σε κάθε περιβάλλον, να παίζει κάθε ρόλο.”


![Ο πρώτος άνθρωπος εξώφυλλο βιβλίου](https://www.politeianet.gr/components/com_virtuemart/shop_image/product/9AD064D5BBB17466580774CFB54648B6.jpg)

## Καιρός

Ο [Κορνήλιος Καστοριάδης](https://el.wikipedia.org/wiki/%CE%9A%CE%BF%CF%81%CE%BD%CE%AE%CE%BB%CE%B9%CE%BF%CF%82_%CE%9A%CE%B1%CF%83%CF%84%CE%BF%CF%81%CE%B9%CE%AC%CE%B4%CE%B7%CF%82) είναι ένας γνωστός Έλληνας φιλόσοφος και ψυχαναλητής. Αρκετοί τον αποκαλούνε σαν “Φιλόσοφος της Αυτονομίας”, καθώς μιλάει αρκετά για μικρές απογκεντρωμένες και αυτόνομες κοινωνίες. Στο βιβλίο αυτό, κάνει μια πολλή ωραία ανάλυση της κοινωνίας και κατηγορεί τον ολοκληρωτισμό της ΕΣΣΔ.

Μόλις τελείωσα το βιβλίο, μου άφησε μια μικρή γεύση για κάποια πράγματα που είδα ότι και άλλα άτομα του κάνουν την ίδια κριτική στο σύνολο του έργου του. Παρόλα, αυτά είναι ένα πολύ ωραίο βιβλίο ενός συγγραφέα που αναλύει και αποδομεί την κοινωνία μας.

![Καιρός εξώφυλλο βιβλίου](https://www.politeianet.gr/components/com_virtuemart/shop_image/product/2DD7C69748A0C26A4EBA1F3398F4896E.jpg)

## Σύνοψη του Κεφαλαίου

Γενικά οι 3 πιο γνωστές οικονομικές θεωρίες για τους απλούς πολίτες είναι του φιλελεύθερου καπιταλισμού, τα Κεϋνσιανά οικονομικά και του σοσσιαλισμού.

Ήθελα να μάθω περισσότερα πράγματα και πιο επιστημονικά για τον σοσσιαλισμό, τον μαρξισμό και την αποδόμηση του καπιταλισμού. Καθώς το [κεφάλαιο του Μαρξ](https://en.wikipedia.org/wiki/Das_Kapital) είναι αρκετά μεγάλο για να το διαβάσω, σκέφτηκα να διαβάσω την σύνοψη του (δεν κατάφερε να ολοκληρωθεί) από τον [Ένγκελς](Φρίντριχ_Ένγκελς).

Αν σας αρέσει η οικονομική επιστήμη, είναι ένα ωραίο βιβλίο για να δείτε πιο επιστημονικά αυτή την θεωρία, πέρα από το όποια πολιτική θέση έχει ο καθένας.  Αν και αρκετά μικρό βιβλίο, είναι ένα “δύσκολο” κείμενο που δεν μπορείς να το διαβάσεις για χαλάρωση. Επίσης είναι προαπαιτούμενες κάποιες βασικές οικονομικές γνώσεις για την καλύτερη κατανόηση.


![Σύνοψη του Κεφαλαίου εξώφυλλο βιβλίου](https://i.gr-assets.com/images/S/compressed.photo.goodreads.com/books/1480447033l/16075412.jpg)

## Προπαγάνδα και παραπληροφόρηση: Πώς τις εντοπίζουμε

Στις συζητήσεις που κάνω με φίλους και γνωστούς παρατηρώ κάτι. Όλοι παραδέχονται πως υπάρχει προπαγάνδα και παραπληροφόρηση από τα ΜΜΕ και από τις εταιρείες οι καταναλωτές πέφτουν θύμα του marketing, αλλά κανείς τους δεν εξαπατείτε από αυτά τα 2.

Άρα στο τέλος, ποιος πέφτει θύμα; Μα φυσικά όλοι, απλά αλλάζει ο βαθμός στο πόσο εύκολα ή δύσκολα καταλαβαίνουμε την “απάτη”.

Τον [Άρη Χατζηστεφάνου](https://en.wikipedia.org/wiki/Aris_Chatzistefanou) τον ακούω εδώ και καιρό από τα [podcast](https://info-war.gr/infowar-radio/) του. Πολλά από τα θέματα του βιβλίου τα έχει αναφέρει στα επεισόδια του και ήθελα να το πάρω γιατί φαινόταν ενδιαφέρον θέμα. Παράλληλα ήθελα να δω και μέσα από το βιβλίο πόσο μέσα έχω πέσει στην “κοινωνική μου παρατήρηση”. Στην χειρότερη θα ήταν μια στήριξη προς την ιστοσελίδα του δημοσιογράφου [info-war](https://info-war.gr/) και προς το podcast του.

Το πήρα για τις μέρες των γιορτών των χριστουγέννων και της πρωτοχρονιάς. Το ξεκίνησα και δεν μπορούσα να σηκώσω τα μάτια μου πάνω από το βιβλίο. Μέσα σε 2 μέρες το διάβασα όλο. Τα προβλήματα που συναντάμε στην καθημερινότητα μας στην ενημέρωση, τα έδωσε όνομα και προτείνει τρόπους για το πως μπορούμε να τα εντοπίσουμε. Πολλά πράγματα που βλέπουμε και λέμε “Δεν παίζει να ισχύει”, εξηγεί γιατί δεν ισχύουν. Όπως επίσης αναφέρει σε πολλά σημεία πότε μπορεί να είναι κάποιο δημοσιογραφικό λάθος, λόγο της υποστελέχωσης τον ΜΜΕ και πότε προπαγάνδα.

Ένα πραγματικά ωραίο και απλό βιβλίο, που όλοι πρέπει να διαβάσουμε για να καταλαβαίνουμε την προπαγάνδα και να μπορούμε να την εξηγήσουμε.


![Προπαγάνδα και παραπληροφόρηση: Πώς τις εντοπίζουμε εξώφυλλο βιβλίου](https://i0.wp.com/www.imerodromos.gr/wp-content/uploads/2022/12/propaganda_front_xatzistefanou_aris_arhs.jpg?quality=92&fit=1280%2C570)

