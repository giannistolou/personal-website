---
title: Η δυσκολία ορισμού του σωστού MVP (Minimum Viable Product) 
date: 1656854436
description:
thumbnailUrl: '/posts/car.webp'
tags: ['product', 'mvp', 'opinion']
---

Σαν προγραμματιστής, όταν βρίσκω ένα πρόβλημα και θέλω να το λύσω, περνάω από μια διαδικασία σκέψης όπου σκέφτομαι την καλύτερη λύση (και ενδιαφέρουσα τεχνικά) και μετά προσπαθώ μέσω αυτής να δημιουργήσω ένα roadmap, μέσω του οποίου θα βγάλω ένα λειτουργικό MVP. 

Αυτό το λάθος το έκανα γιατί σκεφτόμουν το πρόβλημα του hot dog. Ένα hot dog, αποτελείται από ψωμί, λουκάνικο, κρεμμύδια και μουστάρδα. Εάν έχεις ψωμί και λουκάνικο έχεις ένα hot dog, το οποίο είναι λιγότερο νόστιμο, αλλά με ψωμί, κρεμμύδια και μουστάρδα δεν έχεις hot dog!

Η λογική του hot dog, είναι να προτεραιοποίησεις τα features σου με βάση την σημαντικότητα και να μην καθυστερήσεις το προϊόν με δευτερεύοντες δυνατότητες. Παρόλα αυτά, θα πρέπει να γίνει μια σκέψη όπου θα ορίσεις πως θα είναι το προϊόν σου.

Στο βιβλίο [inspired](https://www.goodreads.com/book/show/35249663-inspired) αναφέρει πως ερωτευόμαστε την λύση και όχι το πρόβλημα. Εάν το πρόβλημα μας είναι πως ο χρήστης θα μετακινηθεί από το σημείο Α, στο σημείο Β, οι περισσότεροι πέφτουμε στο λάθος στο να ορίσουμε σαν MVP ένα αυτοκίνητο που δεν θα έχει σασί! 

Σίγουρα κανείς δεν θέλει να οδηγήσει ένα αυτοκίνητο που θα μοιάζει κάπως έτσι, ακόμη και εάν πληροί όλους τους κανόνες του hot dog.

![Αυτοκίνητο χωρίς σασί](https://dev-to-uploads.s3.amazonaws.com/uploads/articles/mnzj7gvgo6j9k5z2urtt.png)
 
Το MVP μας θα έπρεπε να οριστεί σαν ένα πατίνι!

![Patini](https://media.giphy.com/media/Plb5ZJF15CLHq/giphy.gif)

Είναι πιο οικονομικό, ευέλτικο, γρήγορο στην κατασκευή λύνει το πρόβλημα της μετακίνησης των χρηστών, ίσως να φαίνεται cool και είναι ένα ολοκληρωμένο προϊόν!

Μετά αφού ορίσουμε ότι το σωστό MVP που λύνει το πρόβλημα των χρηστών είναι το πατίνι, τότε θα σκεφτούμε εάν αξίζει να αργήσουμε να βγάλουμε το προϊόν για να βάλουμε ένα κοντέρ που να δείχνει στον χρήστη τα χιλιόμετρα.

## Λόγοι που ίσως πέφτουμε στην παγίδα αυτή

- Η ματαιοδοξία να γίνουμε οι επόμενοι που δημιουργούν αυτοκίνητα, ενώ οι χρήστες ζητάνε γρηγορότερα άλογα.

- Η τεχνική πρόκληση του να λύσεις ένα πιο δύσκολο πρόβλημα, από ότι χρειάζεται.

- Όταν μπερδεύουμε το όραμα και την ιδέα, με το MVP. Μπορεί, το όραμα να είναι να δημιουργήσουμε το γρηγορότερο αυτοκίνητο, παρόλα αυτά, πρέπει όσο πιο γρήγορα γίνεται να επιλύσουμε το πρόβλημα των χρηστών.
