---
title: Τα λάθη μου στη διαχείριση project (Quiz4math edition)
date: 1639146036
description:
tags: ['startup', 'productivity', 'programming']
---

## Εισαγωγή

Πριν γράψω για τα λάθη που έκανα, θα ήταν καλύτερο να γνωρίζεις μερικά πράγματα για το project και τα μέλη του.

**Quiz4math**

Το [quiz4math](https://quiz4math.gr/) είναι μια πλατφόρμα ερωτήσεων τύπου Σωστού - Λάθους και πολλαπλής επιλογής για το Α' θέμα των πανελλαδικών. Σκοπός της είναι να βοηθήσει υποψήφιους των πανελλαδικών εξετάσεων **δωρεάν**, μέσω των 1000+ ερωτήσεων στα 7 μαθήματα που διαθέτουμε.

Στα πιο τεχνικά, είναι μια πλατφόρμα που διαθέτει ένα web app και ένα android app για να απαντάνε οι χρήστες ερωτήσεις και ένα εσωτερικό web app για τη διαχείριση ερωτήσεων.

**Team**

![Team](https://media.giphy.com/media/hXIcxpC8Ycl8A1mLOC/giphy.gif)

2 μαθητές που μόλις είχαν τελειώσει τις πανελλαδικές και 2 φοιτητές πληροφορικής, γνωρίστηκαν από το ίντερνετ και το καλοκαίρι του 2019 αποφάσισαν να ξεκινήσουν ένα ταξίδι για να βοηθήσουν τους μαθητές των πανελλαδικών.

Είχαμε κουλτούρα _work from everywhere_ πριν η πανδημία το κάνει mainstream, καθώς δουλεύαμε από Αθήνα, Γρεβενά, Θεσσαλονίκη και Sheffield.

Με δυσκολία μπορούσαμε να κεντράρουμε τα κουμπιά στην οθόνη, πόσο μάλλον να γνωρίζουμε από project, product, ομάδα κτλ. Το μόνο που είχαμε ήταν θέληση για μάθηση.

**Τι έκανα εγώ;**

Ο ρόλος μου στο Quiz4math ήταν η γενική οργάνωση από την ομάδα έως το υλικό ενώ έγραφα κώδικα για το frontend.

![a lot of text](https://media.giphy.com/media/WoWm8YzFQJg5i/giphy.gif)


Αυτά για την εισαγωγή και τώρα πάμε στο θέμα μας...

## Λάθη


**1. Δεν κάναμε γρήγορα MVP (Minimum Viable Product)**

Το γεγονός ότι φοβηθήκαμε να δημοσιοποιήσουμε μια εφαρμογή η οποία δε θα ήταν τέλεια, είχε ως αποτέλεσμα να γίνει το release μετά από **9 μήνες** development. Συνεπώς, <u> δεν πήραμε έγκαιρα feedback από τους χρήστες μας</u> με ότι αυτό σημαίνει για την εξέλιξη μιας εφαρμογής.

Παράλληλα, σε αυτό το χρονικό διάστημα ανταγωνιστές μας ανέβασαν εφαρμογή (ανεξάρτητα από το ποια ήταν καλύτερη) και απέκτησαν 5.000+ λήψεις. Αντίθετα, εμείς ξεκινούσαμε με 0 χρήστες και 0 κεφάλαιο τι θα μπορούσαμε να κάνουμε;

**2. Να δίνεις λύση σε προβλήματα που δεν υπάρχουνε**

Είναι διαφορετικό το "έχω μια καλή ιδέα" με το "θα φανεί χρήσιμο σε κάποιους".

Γι' αυτό πριν ξεκινήσεις το project σου πρέπει να μιλήσεις με κόσμο, να δεις εάν η ιδέα σου δίνει λύση στα προβλήματα τους και εάν πείθονται να γραφτούν στην πλατφόρμα σου.

Μην απευθυνθείς όμως σε άτομα που δεν μπορούνε να είναι αντικειμενικά μαζί σου να αξιολογήσουν την ιδέα σου. Δε θα βγάλεις σαφή συμπεράσματα. Προσπάθησε μέσα από συζητήσεις, ερωτηματολόγια και έρευνα να εντοπίσεις το πρόβλημα τους και τη λύση του. Πολλές φορές στον ενθουσιασμό μας προτείνουμε λύσεις σε προβλήματα που δεν υπάρχουν.


**3. Να μην είσαι συγκεντρωμένος**

Είναι ωραίο να ονειρεύεσαι πως θα ξεπεράσεις την Google, αλλά πρέπει να είσαι συγκεντρωμένος στον στόχο σου και να προχωράς βήμα βήμα.

Το Q4M team χωρίς, να έχει καν MVP σκεφτόταν να κάνει feature που εάν όλα πήγαιναν κατά γράμμα θα γινόντουσαν μετά από 3+ χρόνια. Σίγουρα θα ήταν καλό να γίνουν όλα αυτά, αλλά μας αποσπούσαν από τον στόχο και είχαμε έναν έξτρα πονοκέφαλο που δε χρειαζόταν.

<u>Προσπάθησε να βρεις το όραμα, τις αξίες και τον στόχο του project και μείνει πιστός σε αυτά</u>. Αυτό δε σημαίνει όμως, πως δε θα αλλάζεις τα features σου και το project σου βάση τις ανάγκες των χρηστών.

**4. Υποτίμησή του marketing και του SEO**

Σίγουρα δεν πρέπει να υποτιμούμε την αξία του marketing.

Όταν κάνεις release ένα web app ή μια εφαρμογή πιστεύεις πως θα κάνεις ένα share στα social media (χωρίς να είσαι ο Elon Musk) και ξαφνικά θα ξεκινήσουν τα installs και τα views, θα χτιστεί μόνο του ένα word of mouth και ξαφνικά θα είναι η καλύτερη πλατφόρμα.

![Wrong](https://media.giphy.com/media/JQLXdtkj9z8eaaOWaE/giphy.gif)

<u>Τον πρώτο καιρό δε θα σε γνωρίζει ούτε το Google search.</u> Οπότε, κάπως πρέπει να "φωνάξεις" υπάρχω σε αυτόν τον κόσμο. Οπότε καλό θα ήταν να υπολογίζεται μαζί με το release κάποια καμπάνια διαφημίσεων και να προσπαθείτε να χτίσετε SEO για να μπορούν να σας βρίσκουν οι χρήστες. 

<u>Παράδειγμα προς αποφυγή</u>: Εάν γράψετε στο Google `Σωστό λάθος πανελλαδικών` και εάν γράψετε στο play store `Πανελλαδικές` δε θα είμαστε σίγουρα στην πρώτη σελίδα.

Βέβαια, μια λύση είναι να χτίσετε το κοινό σας από την αρχή και θα παραθέσω μια στρατηγική του [Adam Wathan](https://twitter.com/adamwathan) δημιουργό του [tailwindcss](https://tailwindcss.com/)

![Launch strategy](https://dev-to-uploads.s3.amazonaws.com/uploads/articles/fqv8bg31k5kf9ltv1xs1.jpeg)

Καλύτερα όμως θα ήταν να συμβουλευτείς κάποιον ειδικό και από εμένα να κρατήσεις μόνο ότι το marketing είναι σημαντικό.

**5. Δίνεις περισσότερη σημασία στο τεχνικό κομμάτι από το content**

Το quiz4math είναι μια εφαρμογή με μεγάλη ποικιλία, ποιοτικό υλικό και φρέσκο design σε σχέση με τους ανταγωνιστές του.

Ως προγραμματιστής έδινα μεγαλύτερη βάση στα τεχνικά θέματα σε σχέση με το υλικό. Ξεχνούσα δηλαδή τον σκοπό για τον οποίο έγινε αυτή η εφαρμογή, "Δωρεάν παροχή βοήθειας σε υποψηφίους/ες των πανελλαδικών εξετάσεων".

Αυτό αποδεικνύεται μέσα από τα 80 ερωτηματολόγια των χρηστών του Quiz4math. Όλοι παραπονέθηκαν για το υλικό (σκοπός) και κανείς για την πλατφόρμα (εργαλείο).